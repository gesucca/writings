<!--GENERATED BY WORDPRESS-->
<p style="padding-left: 30px;"><span style="color: #0000ff;">Solo una cosa: <strong><em>perché</em></strong>?</span></p>
<p style="text-align: justify;">Eh, perché? Ah, che domanda ingombrante è questa!</p>
<p style="text-align: justify;">La faccenda in realtà è molto semplice: <em>io scrivo delle cose</em>. Scrivo del software per lavoro, scrivo altro <a href="https://github.com/gesucca">software per diletto</a>, scrivo <a href="https://www.wattpad.com/user/SimoneCipriani">libri</a> per dare struttura a delle idee, scrivo <a href="https://gesuccascrittore.wordpress.com/blog/">cose brevi</a> per dare immediato sfogo al mio disagio interiore, scrivo ed improvviso <a href="https://www.youtube.com/channel/UCVn26_2xCJDngLicWKxQRmw">musica</a> per esprimere tutto quello a cui non riesco a dare forma con le parole.</p>
<p style="text-align: justify;">Quante volte ho usato il verbo scrivere?</p>
<p style="text-align: justify;">Non ho voglia di contare, ma credo di potermi permettere di usarlo un'altra volta per sintetizzare il tutto in un'unica, pragmatica frase:</p>

<blockquote>
<p style="text-align: center;">SCRIVO UN SACCO DI CAZZATE</p>
</blockquote>
<p style="text-align: justify;"><a href="https://it.wikipedia.org/wiki/Team_Rocket#Motto">Meowth, proprio così!</a> Cazzate! Trovate forse un modo migliore - più calzante, più pertinente, sentite quante belle parole che conosco, cazzo! - per descrivere i miei lisergici ma sobri vaneggiamenti? Ah, non lo saprete mai, a meno che non vi abbassiate a dare un rapido sguardo nel mio mondo.</p>
<p style="text-align: justify;">Insomma, che ne dite? Vi va di rilassarvi qualche minuto leggendone un po'?</p>
<p style="text-align: justify;"><em> Servitevi.</em></p>
<p style="text-align: justify; padding-left: 30px;"><span style="color: #0000ff;">Sì, ok, è tutto molto bello, ma non ce ne fregava niente. </span></p>
<p style="text-align: justify; padding-left: 30px;"><span style="color: #0000ff;">La vera domanda era: <strong><em>perché gesucca</em></strong>? Che significa?</span></p>
<p style="text-align: justify;">Cari miei, questo non ve lo dirò mai. Fidatevi, è meglio che l'origine del mio nome d'arte rimanga un mistero - <a href="http://tvtropes.org/pmwiki/pmwiki.php/Main/YouDoNOTWantToKnow">per il vostro bene</a>.</p>
<p style="text-align: justify;">Mi permetto però di rilanciare con un'altra domanda, nel tentativo di far intuire la risposta ai più smaliziati di voi: <em>gesùcchì?</em></p>
 