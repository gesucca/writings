<!--GENERATED BY WORDPRESS-->
<p style="text-align: justify;"><strong>Il Senno di Poi</strong> è un romanzo strano, ed è uno dei miei libri.</p>
<p style="text-align: justify;">Non state diventando orbi, avete proprio letto bene: c'è proprio scritto <em>libr<strong>i</strong></em>. Me ne sono messi all'anima <em>ben tre</em>.</p>
<p style="text-align: justify;">Il primo quando avevo fra i quindici e i sedici anni. Lo scrissi a quattro mani con un mio caro amico, cretino tanto quanto me. Eravamo all'apice della nostra presunzione, della nostra arroganza e della nostra supponenza, e scrivevamo di argomenti dei quali non sapevamo poi un granché. Eppure avevamo ragione. Ne venne fuori un manoscritto del quale vado molto fiero, e che non escluso di poter divulgare, un giorno o l'altro.</p>
<p style="text-align: justify;">Riguardo al secondo, lasciamo perdere. Certo, forse c'era qualche idea carina, ma... datemi retta, lasciamo decisamente perdere.</p>
<p style="text-align: justify;">Fin qui, sono solo chiacchiere. <em>Dulcis in fundo</em>, no? Infatti, è del terzo libro che mi interessa parlare.</p>
<p style="text-align: justify;">Contro ogni buonsenso, a un certo punto della sua stesura decisi di pubblicarlo, capitolo dopo capitolo, in una piattaforma che purtroppo non riesco a descrivere in modo diverso da questo: <em>orgia di ragazzine</em>. Sto parlando naturalmente di <a href="https://it.wikipedia.org/wiki/Wattpad">Wattpad</a>, una specie di social network dedicato in teoria alla scrittura, in realtà fitto di <em>fanfiction</em>, <em>storie di chat</em> e <em>amenità</em> varie degne dell'ormai storico giornaletto Cioè.</p>
<p style="text-align: justify;"><span style="text-decoration: underline;">Vi scongiuro</span> però di <span style="text-decoration: underline;">non farvi condizionare</span> dalla fauna che potete trovare in Wattpad: <strong>il mio è un romanzo in piena regola</strong>, e non ha niente a che vedere con i format fanciulleschi che spopolano fra i millennials.</p>
<p style="text-align: justify;">Vi dirò di più: è un romanzo profondo, che tratta <em>temi pesanti</em> in un modo che spero possa risultare in qualche senso <em>leggero</em> al povero malcapitato che legge.</p>
<p style="text-align: justify;">Ma non solo: è un romanzo <em>scritto da me</em>, che sono Perito Meccanico e - ad oggi - quasi dottore in Informatica.</p>
<p style="text-align: justify; padding-left: 30px;"><span style="color: #0000ff;">Perché ci dici questo? </span></p>
<p style="text-align: justify;">Beh, sapete come si dice, no? <em>Uomo avvisato...</em></p>
<p style="text-align: justify;">Insomma, se dopo tutto questa dissuasione <em>siete ancora decisi</em> a immergervi nel fantastico mondo delle avventure del povero Fabio Fontanelli, <strong>per ora</strong> non vi rimane che cliccare <a href="https://www.wattpad.com/story/86269459-il-senno-di-poi">su questo bel link</a>.</p>
<p style="text-align: justify;">In seguito, <a href="https://ilmiolibro.kataweb.it/">chissà se potrò farvi avere qualche copia fisica...</a></p>
Buona lettura, e buona fortuna!
<blockquote><a href="https://www.wattpad.com/318299670-il-senno-di-poi-01-cuore-non-duole"><strong>Capitolo 1</strong>: Cuore Non Duole</a>

<a href="https://www.wattpad.com/347247722-il-senno-di-poi-02-metamorfosi"><strong>Capitolo 2</strong>: Metamorfosi</a>

<a href="https://www.wattpad.com/347546055-il-senno-di-poi-03-flashback-il-fuoco"><strong>Capitolo 3</strong>: Flashback - Il Fuoco</a>

<a href="https://www.wattpad.com/351947190-il-senno-di-poi-04-flashback-il-fumo"><strong>Capitolo 4</strong>: Flashback - Il Fumo</a>

<a href="https://www.wattpad.com/355277082-il-senno-di-poi-05-flashback-la-cenere"><strong>Capitolo 5</strong>: Flashback - La Cenere</a>

<a href="https://www.wattpad.com/364822695-il-senno-di-poi-06-rinascita"><strong>Capitolo 6</strong>: Rinascita</a>

<a href="https://www.wattpad.com/364823309-il-senno-di-poi-07-lo-sketch"><strong>Capitolo 7</strong>: Lo Sketch</a>

<a href="https://www.wattpad.com/373155142-il-senno-di-poi-08-la-preda"><strong>Capitolo 8</strong>: La Preda</a>

<a href="https://www.wattpad.com/374912118-il-senno-di-poi-09-compagnia"><strong>Capitolo 9</strong>: Compagnia</a>

<a href="https://www.wattpad.com/374912317-il-senno-di-poi-10-sorpresa"><strong>Capitolo 10</strong>: Sorpresa</a>

<a href="https://www.wattpad.com/374913912-il-senno-di-poi-11-a-casa"><strong>Capitolo 11</strong>: A Casa</a>

<a href="https://www.wattpad.com/374914022-il-senno-di-poi-12-l%27estasi"><strong>Capitolo 12</strong>: L'Estasi</a>

<a href="https://www.wattpad.com/377771989-il-senno-di-poi-13-caronte"><strong>Capitolo 13</strong>: Caronte</a>

<a href="https://www.wattpad.com/429247725-il-senno-di-poi-14-rendez-vous"><strong>Capitolo 14</strong>: Rendez-Vous</a>

<a href="https://www.wattpad.com/394031881-il-senno-di-poi-15-vendetta"><strong>Capitolo 15</strong>: Vendetta</a>

<a href="https://www.wattpad.com/409300851-il-senno-di-poi-16-il-remo"><strong>Capitolo 16</strong>: Il Remo</a>

<a href="https://www.wattpad.com/535641950-il-senno-di-poi-17-uno-e-nessuno"><strong>Capitolo 17</strong>: Uno e Nessuno</a></blockquote>