Solo una cosa: perché?

Eh, perché? Ah, che domanda ingombrante è questa!

La faccenda in realtà è molto semplice: io scrivo delle cose. Scrivo del software per lavoro, scrivo altro software per diletto, scrivo libri per dare struttura a delle idee, scrivo cose brevi per dare immediato sfogo al mio disagio interiore, scrivo ed improvviso musica per esprimere tutto quello a cui non riesco a dare forma con le parole.

Quante volte ho usato il verbo scrivere?

Non ho voglia di contare, ma credo di potermi permettere di usarlo un'altra volta per sintetizzare il tutto in un'unica, pragmatica frase:

    SCRIVO UN SACCO DI CAZZATE

Meowth, proprio così! Cazzate! Trovate forse un modo migliore - più calzante, più pertinente, sentite quante belle parole che conosco, cazzo! - per descrivere i miei lisergici ma sobri vaneggiamenti? Ah, non lo saprete mai, a meno che non vi abbassiate a dare un rapido sguardo nel mio mondo.


Insomma, che ne dite? Vi va di rilassarvi qualche minuto leggendone un po'?

Servitevi.

Sì, ok, è tutto molto bello, ma non ce ne fregava niente.

La vera domanda era: perché gesucca? Che significa?

Cari miei, questo non ve lo dirò mai. Fidatevi, è meglio che l'origine del mio nome d'arte rimanga un mistero - per il vostro bene.

Mi permetto però di rilanciare con un'altra domanda, nel tentativo di far intuire la risposta ai più smaliziati di voi: gesùcchì?
