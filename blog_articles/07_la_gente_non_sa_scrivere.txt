Santi numi del cane di... - o meglio, di Gesucca!

Di Gesucchì?

Ora tiro un moccolo così bello che fa crollare tutte le chiese nella piana dell'Arno, Madonna... aaargh!

Calmo, devo stare calmo.

Riprendo fiato e vi spiego.

Ho letto una cosa che mi ha fatto venire una rabbia incredibile. Visto che quello che mi fa incazzare più di ogni altra cosa in tutto il creato è senza dubbio la stupidità, ho palesemente letto qualcosa di veramente, profondamente, irrimediabilmente stupido.

Ma partiamo dall'inizio.

Se ogni tanto leggete le mie cazzate, sapete certamente che sono ormai vicino alla laurea e che, quindi, sto lavorando alla mia tesi. Sono incappato a questo proposito in delle indicazioni scritte da una volenterosa professoressa che, probabilmente stufa di leggere veri e propri troiai, ha ritenuto necessario mettere insieme dei consigli di scrittura.

Non ce l'ho ovviamente con lei. Si tratta di una delle migliori docenti che abbia incontrato nel mio percorso universitario: è la classica professoressa severa, che pretende moltissimo ma che ripaga cento volte l'impegno preteso in materiale, spiegazioni e disponibilità. Sarebbe stato bello poter seguire le sue lezioni. 

Ah, a proposito, semmai mi stesse leggendo..

Salve prof.ssa Verri, si ricorda di me? Studente della triennale, mai frequentato, primo trenta a Data Mining and Organization! Io la stimo molto, la prego, non si offenda se la tiro in ballo in questa mia invettiva contro il mondo. D'accordo?

Ma torniamo a noi.

Quello che mi fa incazzare come una scimmia cavia della Marlboro a cui hanno tolto le sigarette è che questa povera anima d'insegnante abbia dovuto mettere per iscritto una guida di scrittura degna della quinta elementare a uso dei laureandi.

Capite? Ricordare a persone-che-diventeranno-dottori come si fa a scrivere!

Ma lasciate che vi mostri qualche estratto di quello che cosa la sconsolata professoressa ha dovuto precisare alle teste di legno che devono scrivere una cazzo di tesi.

Gli accenti in italiano si scrivono quasi tutti gravi (à, è, ì, ò, ù); fanno eccezione le parole perché, affinché, poiché, né ... né.

Un po' è il troncamento di un poco e si scrive con l'apostrofo non con l'accento

Non usare verbi coniugati alla prima persona singolare o plurale (meglio infinito o impersonale o passivo).

Evitare personalizzazioni e i soggettivismi (es.: per me, per noi, personalmente, è giusto dire, ovviamente, è chiaro che, ...).

Andare a capo solo quando cambia il soggetto o l'argomento.

Evitare periodi troppo lunghi (massimo sei righe tra un punto e l'altro).

Evitare ripetizioni.

Evitare i superlativi di aggettivi già di per sé 'assoluti' (es.: elevatissima, rapidissimo, notevolissime, ...).

Attenzione a concordanza tra soggetto e verbo.

Credo che possa bastare così; ci siamo fatti già abbastanza male. Nel nome del cielo, della terra e di tutto ciò che è bello, mi spiegate perché gente che non ha assimilato questi concetti da scuole elementari sta frequentando l'università?

Perché, perché?

Questa roba mi fa incazzare tanto, ma veramente, incredibilmente tanto.

Il prerequisito fondamentale per qualunque attività intellettuale è sapere leggere e scrivere.

SCRIVERE, serpe di...!

SCRIVERE NELLA PROPRIA LINGUA MADRE!

Cosa cazzo hanno fatto nella vita dei quasi dottori in informatica - ma non c'entra, vale per una qualunque materia - che hanno bisogno che una santa donna gli ripeta delle ovvietà - santo cielo, se non ve lo ricordava la Verri avreste scritto davero po' con l'accento?!

Queste cose dovrebbero essere date per scontate in chiunque abbia una stupida licenza elementare!

Devo stare calmo, estremamente calmo.

Ragioniamoci a palle ferme: evidentemente, sottovaluto la difficoltà che la gente incontra nello scrivere.

Non può essere che il nostro sistema scolastico in realtà è una vera e propria merda.

Non sarà certo la controcultura dell'ignoranza a instillare una repulsione verso la lettura e la scrittura nelle persone, che cercano infatti di fuggire da queste due infami attività cercando percorsi scientifici.

Sono chiaramente io che pretendo troppo dalla gente.

D'altronde, dopo un lustro di Scuole Elementari, tre ani di Medie, altri cinque di Superiori e infine tre (certo, tre...) di Università, come posso sperare che dopo tutta questa istruzione la gente sappia scrivere?