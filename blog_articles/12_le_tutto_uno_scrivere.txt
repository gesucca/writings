Madonna la tesi.

Ho già scritto così tanto, che non ho altre parole - se non queste.

Di grazie assai sincere
la Famiglia ne ha diritto:
Madre, Padre, Nonno e Nonna
mai mancò l’Alloggio e il Vitto.

Sara mia, ce l’ho fatta!
Mai negasti la presenza
né le stampe generose
né la tua Santa Pazienza.

Grazie Speca, grazie Sarti
miei due unici compari,
il reciproco Supporto
ci aiutò a finire in pari.

Grazie amico ingegnere
il Sostegno non è poco:
mi prestasti un caro libro
a cui io, poi, detti fuoco.

Il pensiero ai professori,
chi ostacolo e chi aiuto,
va a coloro che alleviaron
di serenità il Tributo.

Grazie soprattutto a me:
con impegno e con fatica
affrontai un Sacrificio
per sperare nella vita.

Questo piccolo traguardo
senza guida, senza esempi
sfido molti a replicarlo
nei miei modi e nei miei tempi.

La mia breve incursione
in Accademia, è tutta qui.
Tornerò? Lo scopriremo
fra qualche anno, o giù di lì.

Per ora può bastare così. Per ora.

Teniamo duro.



P.S.: appena avrò un attimo di respiro, mi deciderò a pubblicare il prossimo capitolo de Il Senno di Poi, non temete!