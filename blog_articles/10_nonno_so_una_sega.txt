E insomma, sono qui a Santa Qualcosa di Qualcos'altro, nel profondo sud Italia. La Sara moccola contro i suoi capelli, io contro il 4G inesistente in questo mezzo seminterrato, e nulla, siamo tutti bellini felicemente incazzati in un ottimo clima da ferie.

E quindi?

No, nulla di che, volevo solo dire due parole su questo paesino del Salento, del quale non ho ancora imparato il nome. 

Ma le dirò un'altra volta, perché ora ho una storia assai più ganza da raccontare.

Oggi pomeriggio mi sono appisolato - maledendo gli dei che mi hanno dato dei chiassosi romani come vicini di appartamento - e, essendomi addormentato a suon di bestemmie contro i figli della città eterna, ho sognato ovviamente bestemmie.

A dirle era mio nonno.

Io ero lì, a casa dei miei vecchi, a subire uno stringente interrogatorio sulla natura della mia istruzione.

La domanda era chiara:

Oh Simone, ora che t'hai quasi finito, che me lo sai dire i' ché vu fate a codesta università?

Io stavo quasi per rispondere - giuro! Un generoso schiamazzo prodotto dai maledetti burini, però, me lo ha impedito, svegliandomi.

La verità è che, in realtà, quello che avrei risposto non avrebbe certo potuto soddisfare la legittima curiosità del mio nonno. 

Già. Avrei detto:

Oh nonno, so una sega! Ci sarò andato si e no tre volte!

E sarebbe stato vero, se mi si concede l'iperbole di considerare tre volte come una decina.

Comunque, mi sono preparato per la prossima volta che riuscirò ad addormentarmi. Ci ho pensato e sì, appena mi troverò di nuovo in compagnia onirica del nonno, gli dirò proprio questo:

Oh nonno, ma i' che voi che si faccia! 

Il prim'anno è un casino, c'è cinque materie che durano un anno, non conosci nessuno, arrivi agli esami che ti cachi addosso e non sai nemmeno che faccia ha chi ti deve dire se vai bene o no.

Il secondo anno è meglio, c'è un monte di materie, non fai in tempo a abituarti che subito le cambi, cominci a prendere le misure e gli esami non sono più quella fine del mondo che erano il primo anno.

Il terzo anno è sempre meglio, c'è poche materie, ti ci puoi concentrare quanto vuoi. Ma sono difficili, e agli esami non c'è nessuno di quelli che conosci - sono rimasti quasi tutti indietro. Quei pochi tasselli che mancano alla laurea diventano il 