Il cuore di Fabio si era fermato. Sulla soglia del grosso, rugginoso cancello, inondata dallo scintillante sole mattutino, si stagliava un'inconfondibile figura. Occhi gonfi e sguardo basso, passo lento e rassegnato, un crisantemo fresco in mano: Lavinia Gori si trascinava sul vialetto del cimitero con l'aria di chi ha subito qualche colpo di troppo dalla vita.

Né Denise né Vittoria osarono muoversi o fiatare. Ne avevano parlato la sera precedente, dopo essere scampate al finimondo per un pelo, quando per puro miracolo Lavinia e Fabio non si erano notati. Le due ragazze erano d'accordo: sarebbe potuto andare disastrosamente male, ma se Fabio voleva avere anche solo una minima speranza di tornare in sé, doveva affrontare apertamente quello spettro del passato.

Senza parlare, senza respirare o anche solo sbattere le palpebre, Fabio lentamente si mosse; la testa alta, il passo incredulo ma fremente, prese il vialetto e andò incontro al proprio destino.

<Scommettiamo che la uccide?>, bisbigliò Vittoria alla sua compagna, la quale la zittì con una violenta gomitata nelle costole.

Non appena i due furono a opchi passi di distanza, Lavinia alzò distrattamente lo sguardo da terra e si fermò. <Sì?> chiese distrattamnete al tizio che le si era parato davanti.

Fabio non rispose subito. Vedere la sua ex compagna di vita in quello stato gli causava una strana sensazione. Portava il vestito buono, il più elegante che aveva; tuttavia era spiegazzato, non propriamente sporco ma comunque si vedeva che non era fresco di armadio. Lo avevano comprato insieme, in un caldissimo sabato pomeriggio di luglio, in una delle rarissime volte in cui Fabio aveva acconsentito a fare un uscita mirata per fare shopping a buon mercato. Un'increspatura quasi apparve sulle sue labbra al ricordo: Fabio odiava quelle spedizioni, ma quasi sempre tornava a casa con un bottino migliore della sua compagna. L'increspatura scomparve subito non appena realizzò l'ovvia implicazione: si era messa quel vestito perché era l'unico vestito nero che possedeva. Non amava vestire di nero, Lavinia Gori; non si vestiva di nero quasi mai, né nelle serate metal al Cipher, né al concerto stesso degli Iron Maiden; nemmeno alle serate eleganti per le quali aveva appositamente comprato quel capo d'abbigliamento. Solo la morte di un caro amico la aveva fatta vestire di nero.

Fabio si sentiva molto strano. Molti ricordi di vita quotidina con Lavinia gli stavano balenando in mente, scuotendo intensamente le sue fondamenta; era come se la memoria gli stesse tornando dopo tanto tempo, ma Fabio non credevadi aver mai dimenticato niente. Aveva evitato quei ricordi perché gli facevano male, ed anche adesso che gli si presentavano all'attenzione contro la sua volontò non era sicuro di che cosa provava.

La voce di Lavinia lo riscosse. <Scusa>, fece, la voce piccola e distratta, <avrei da pass - >

I due sguardi si incontrarono, e il mondo intero rabbrividì di nuovo.

Fabio si sentì morire dentro nel rivedere quegli occhi. Luminosi come il sole, chiari come il cielo. Gonfi, stanchi, specchio di un'anima ferita e disperata.

<La luce>, fece Fabio con un filo di voce. <La luce che oscura tutte le altre>

Lavinia era come pietrificata.

Fabio proseguì: <Dimmi, Lavinia, se una luce ne oscura altre è sempre luce?>

?? Una nuvola passeggera coprì coreograficamente il sole.

Lavinia non parve far caso a quelle parole. La sua attenzione era fissa su Fabio, il suo sgurado lo esplorava avidamente, come se volesse capire se era davvero lui.

<Se un bene fa del male, è davvero bene?> domandò di nuovo Fabio, gli occhi fissi sulla sua ex compagna di vita. <Se per amore menti, o rubi, o uccidi, sei comunque una persona buona? E se menti a te stesso, se ti inganni per addolcire la realtà, per mascherarti il fatto che in realtà sei una stronza opportunista che mantiene una relazione solo per il comodo di dividere gli oneri della vita sei o non sei una puttana? RISPONDI>

La vice di Fabio era andata a salire sul finire della frase.

Lavinia non parve aver ascoltato niente di ciò che Fabio aveva detto. I loro sguardi si incrociarono di nuovo, e nel suo cominciarono a comparire delle lacrime. <Come - come stai?> chiese, la voce piccola e già rotta dal pianto.

Lo sguardo che Fabio le restituì avrebbe potuto ucciderla all'istante. <Sto esattamente come l'ultima volta che mi hai visto. Non ti interessava allora, non vedo perché dovrebbe interessarti adesso.>
