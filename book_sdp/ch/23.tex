Fu questione di un momento: le due anime, così vicine da essersi allontanate, si sfiorarono appena nell'attraversare il cancello del cimitero; Fabio per un verso, Lavinia per un altro. L'aria si era come congelata, terrorizzata da quello che sarebbe potuto accadere se quelle due persone si fossero riconosciute. Denise era muta, le mani sulla bocca che stringeva le labbra fra i denti; Vittoria era guardinga, anche lei improvvisamente cheta, conscia che due masse di materiale fissile avevano rischiato di collidere.

Invece, non successe niente: Fabio proseguì nel cimitero come se niente fosse, e Lavinia continuò la sua marcia verso la sua automobile, i capelli e i vestti fradci, gli occhi gonfi e lo sguardo a terra.

Denise e Vittoria si scambiarono una intensa occhiata.

< Quella lì... >, disse Vittoria a voce molto bassa. Aveva capito.

Denise annuì, senza osare togliere le mani dalla bocca.

< Porca vacca >, fece Vittoria, scrollandosi di dosso i brividi che le erano venuti. < Però, porca vacca davvero >, aggiunse.

Denise sospirò a sua volta. < Meno male non l'ha vista >, sussurrò con voce tremante < cazzo, avrebbe fatto una strage! >

< No, dicevo, porca vacca l'ombrello! L'ho lasciato nel taxi! >
