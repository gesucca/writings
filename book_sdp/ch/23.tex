\chapter{Qualcosa}

Fu questione di un momento: le due anime, così vicine da essersi allontanate, si sfiorarono appena nell'attraversare il cancello del cimitero; Fabio per un verso, Lavinia per un altro. L'aria si era come congelata, terrorizzata da quello che sarebbe potuto accadere se quelle due persone si fossero riconosciute. Denise era muta, le mani sulla bocca che stringeva le labbra fra i denti; Vittoria era guardinga, anche lei improvvisamente cheta, conscia che due masse di materiale fissile avevano rischiato di collidere.

Invece, non successe niente: Fabio proseguì nel cimitero come se niente fosse, e Lavinia continuò la marcia verso la sua automobile, i capelli e i vestti fradci, gli occhi gonfi e lo sguardo a terra.

Denise e Vittoria si scambiarono un'intensa occhiata.

< Quella lì... >, disse Vittoria a voce molto bassa. Aveva capito.

Denise annuì, senza osare togliere le mani dalla bocca.

< Porca vacca >, fece Vittoria, scrollandosi di dosso i brividi che le erano venuti. < Però, porca vacca davvero >, aggiunse.

Denise sospirò a sua volta. < Meno male non l'ha vista >, sussurrò con voce tremante < cazzo, avrebbe fatto una strage! >

< No, dicevo porca vacca per l'ombrello di quel Govidi. L'ho lasciato nel taxi! >

< Ah. >

< E poi - cazzo! Quello mi ha dato un coso, lo devo pigiare o no? > 

< Eh? >

< Va beh, cazzi suoi, io lo pigio! >

Denise non sapeva che pesci prendere. < Fai come ti pare >, disse rassegnata alla ragazzina.

Fra le due calò il silenzio. Denise osservò per un attimo la sua nuova ammica: quella spontaneità, la capacità di provare emozioni intense e scrollarsele di dosso in un attimo... In qualche senso, le ricordava un po' Lavinia. Un'amara nostalgia la pervase al pensiero che, un tempo ormai remoto, aveva pensato che la nuova ragazza del suo migliore amico fosse una tipa tutto sommato niente male. Che Fabio rivedesse nella sua giovane conquista qualcosa che, in fondo, un po' gli mancava?

< Il nostro caro amico, prima, ha rammentato della droga >, fece vagamente Denise, colta da un'improvvisa ispirazione.

Vittoria non si scompose nemmeno. < Mi vuoi fare compagnia? >, le chiese spassionatamente.

Denise le sorrise. < Fammi un po' vedere che roba hai... >

***

Fabio credeva di essere pronto. Si era immaginato molte volte quel momento, cercando di rafforzarsi il più possibile contro le emozioni che sarebbero sorte alla vista della tomba del suo migliore amico. Tuttavia, non appena delle impietose lettere incise nel marmo gli urlarono in faccia la verità, non poté farci niente: crollò.

Bruno Bagonghi
16 febbraio 1990
1 dicembre 2018

Si il n'était pas mort, il serait encore en vie.

Si lasciò cadere sulle ginocchia, arrendendosi di fronte alla morte di una delle persone a lui più care. Appoggiò la fronte sul gelido marmo della tomba, e pianse per quello che parve un secolo.

Qualcuno lo toccò gentilmente, ma lui non si mosse. Sentì Vittoria singhiozzare alle sue spalle. Non avrebbe dovuto permettere che lei vedesse quel lato di sé, ma nessun contegno aveva senso in confronto a quelle incisioni.

Come se gli avesse letto nel pensiero, Denise gli parlò. < Se vuoi ti lasciamo solo, ma non ti devi vergognare. >

< Lo - lo ha fatto... > tentò Fabio, la voce rotta dal pianto.

< E' stata una giornatina niente male per tutti e due >, gli fece Denise, chinandosi per abbraciarlo da dietro. < Si capsice che sei sconvolto. Se non ti scalfisce neanche una cosa così... cosa - cosa altro dovrebbe? >

Vittoria tirò su con il naso, e si avvicinò.

< Maledetto coglione >, sibilò Fabio, senza fiato. < Lo - lo ha fatto scrivere - davvero... >

Con gentilezza, le due ragazze lo aiutarono a rialzarsi. Fabio tenne lo sguardo basso, in un patetico tentativo di mantenere nascosto il volto segnato dal pianto. Gli ci volle un po', ma dopo qualche istante di lotta interna riuscì a ricomporsi, regolarizzando il respiro.

Le due nuove amiche si scambiarono un breve cenno di intesa. Fu Denise a parlare:

< Il mio Daniele era una persona peggiore di te. >

La voce le tremava, ma lo aveva detto con tutta la calma del mondo, come se avesse appena ribadito un'ovvietà così banale da non meritare particolare enfasi. Fabio si costrinse a guardarla negli occhi, ma non riuscì a dire niente.

< Ma sai, su varie cose ti stava un bel pezzo avantii >, proseguì Denise con una strana animosità. < Un paio d'ora fa mi hai raccontto di averlo visto morire. Sei tutt'ora convinto che sia stata colpa tua - e scusami se non mi sono data pena di contraddirti, ma ero tipo disperata, e te giustamente mi hai dato quel poco di conforto che potevi darmi. >

Denise si fermò per riprendere fiato, ma Fabio ancora non replicò. Quando lei riprese, nella sua voce era comparsa una generosa dose di risentimento.

< Te hai versato almeno una lacrimuccia per lui? Ti sei sentito anche solo un po' triste per quello che era successo al tuo amico - e non azzarti a dire di sì, perché ormai ho capito cosa fai! Ti ho sempre pensato come uno di quelli che non si fa mai vedere quando piange, che mantiene un contegno a tutti i costi per non contagiare gli altri col suo dolore - no, sei te che non vuoi avere niente a che fare col dolore. >

Fabio sembrava scolpito nella pietra.

< Forse stiamo per fare la cosa sbagliata, ma sappi che lo facciamo con le migliori intenzioni. >
