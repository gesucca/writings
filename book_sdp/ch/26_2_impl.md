<Boh, credo di sì>, fece Fabio spassionatamente. <Anche se, a essere sincero, non ne sono più così sicuro quanto prima. Vuoi che ti annoi con qualche sega mentale sul concetto stesso di realtà? Là c'è una ragazza che ti può aiutare.>

La figura rise. <Credici o no, ho già avuto notizia delle tue compagnie. Sembra tu sia beato tra le donne, almeno stasera.>

Fabio sbuffò sarcastico. <La beatitudine non è esattamente il mio stato d'animo.> Fece qualcosa per tergiversare, poi gli scoccò uno sgaurdo penetrante. <Non mi hai ancora risposto. Sei reale?>

<Certo che lo sono.>

<Reale come una sequenza di correnti nel mio cervello, o reale come una persona?>

<Tu cosa sospetti che sia?>

Fabio sospirò stancamente. <Sospetto che tu ti stia divertendo a prendermi per il culo e credimi, questo gioco mi sta stancando.>

La figura sorrise? <Non hai paura di me?>

<Perché dovrei? Se sei un'allucinazione, mettiti pure là con le altre; vuoi farmi credere di essere un fantasma, o uno spirito? Sono pazzo, mica scemo. E se sei davvero una persona... beh, se tu avessi voluto farmi del male l'avresti fatto e basta, non mi avresti offerto del fuoco --- che, tra l'altro, sto ancora aspetttando.>

La figura rise. La sua risata aveva un che di familiare. Senza dire altro, gli lanciò l'accendino