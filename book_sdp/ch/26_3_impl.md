Il sole finalmente sorse, e la luce dell'alba inondò senza pietà il triste cimitero di Chiesanuova. Fabio strinse gli occhi e maledisse il cielo, rimuginando sulla natura della sua avversione per il sole mattutino.

Un irritante stridolio proveniente dalla cappella lo riscosse dai suoi vaneggiamenti: <*Eeeeeeeeek* --- >

<Cazzo te strilli CHE CAZZO TE STRILLI > tuonò un'altra voce impastata, più aggressiva ma assai meno irritante dell'altra.

<I miei capelli sono un disastro...> piagnucolò quella che sicuramente era Vittoria.

Fabio rise più forte di quanto sarebbe stato opportuno fare in un cimitero, e fu subito investito da una valanga di striduli insulti.

Un colpo secco e lo starnazzio cessò. Dalla cappella emersero Vittoria e Denise, avvinghiate in quella che sembrava essere una mezza presa di wrestling.

<Ma povera, lasciala subito!> scimmiottò Fabio.

Denise sbadigliò copiosamente prima di rispondere. <Sta' zitto> biascicò, la voce distorta dallo sbadiglio. <Non sono una persona mattiniera. E comunque, buongiorno.>

Vittoria prese a divincolarsi e ricominciò a stridere: <Lasciamiiiii>

In un attimo, Denise cambiò la presa e soffocò il fastidioso lamento con un braccio. <Buongiorno>, scandì all'orecchio di Vittoria. <Buongiorno, ho detto>, ripeté minacciosa.

..tafferuglio denise morde l'orecchio lei si divincola e si guardano male in silenzio

Fabio non aveva idea di come reagire a tutto quello. <Voi due siete qualcosa di male>, disse sconsolato. <Temo di aver commesso un grave errore a farvi conoscere.>

Le due ragazze si esibirono all'unisono in una folle risata isterica.

<Allora>, fece Denise, non appena le due si furono calmate. Lanciò a Fabio un cauto sguardo indagatore, e proseguì: <Sù, non lasciarci sulle spine: come ti senti?>

Fabio trasse un profondo, stanco sospiro. <Questa, vecchie mie, è proprio una bella domanda.>

<Lo so>, lo incalzò Denise. <Mi piacciono le belle domande. E la risposta?>

Fabio sospirò ancora. Esitò un attimo, poi rispose quasi in un sussurro: <Mi sento strano.>

<Si capisce>, rispose subito Denise. <Questo acido è una roba incredibile, non avevo mai provato niente del genere. Ho visto cose --- ho *fatto* cose che... beh, non avrei mai creduto possibili.>

Vittoria arrossì improvvisamente e violentemente.

Fabio proseguì, apparentemente non interessato alla faccenda: <Anche io ho visto cose impossibili, è una droga allucinogena, in fondo. Ma non è quello che mi fa sentire strano. E’ quello di cui mi sono accorto che mi turba. Ho avuto varie intuizioni, assaggi di sentimenti di cui non mi ero accorto. Però, se dovessi dirti che l’ho capito, ti direi sicuramente una cazzata. >

Sul volto di Denise fu chiaramente visibile il dispiacere. <Non è servito proprio a niente?>, chiese con la voce piccola piccola.

<Oltre a prendere tutti e tre una bellissima polmonite?> sbottò Fabio, un po’ più tagliente di quanto non avrebbe voluto essere.

Denise abbassò lo sguardo. <Le droghe psichedeliche favoriscono l’introspezione>, sussurrò, una tristezza assoluta intrisa nelle sue parole. <Pensavo che potesse aiutarti. Davvero. A me ha aiutato, credo. A te non è servito, si capisce; niente di quello che faccio serve mai a nessuno.> 

Se non avesse conosciuto bene la su amica, Fabio avrebbe potuto giurare di aver sentito un accenno di singhiozzo. <Denise...> disse piano, tendendo una mano incerta verso la sua amica.

<non importa>, fece lei, riscuotendosi. Guardò Fabio dritto negli occhi. <Quello che ho fatto l’ho fatto perché lo ritenevo giusto, e se non è servito a niente, o se addirittura ti ha fatto male... ti chiedo scusa e ne trarrò le conseguenze. Ma se tornassi indietro lo rifarei, perché l’ho fatto perché mi sembrava giusto.>

Fabio non sapeva cosa dire. Evidentemente, l’esperienza mistica non aveva scosso soltanto lui.

<Hai fatto la cosa giusta>, disse improvvisamente Vittoria, la voce bassa ma sicura.

Denise sbatté più volte le palpebre. <Grazie>, le disse incerta.

<Anche lui pensa che tu abbia fatto bene>, proseguì. Un’impercettibile, strano sorriso incurvò lievemente le sua labbra. <E anche io, o non sarei stata d’accordo a farlo.>

...Senza aspettare risposta, Vittoria si avvicinò a Fabio e lo abbracciò.

